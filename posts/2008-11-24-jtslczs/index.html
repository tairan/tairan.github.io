<!DOCTYPE html>
<html lang="en-us">
<meta charset="UTF-8">
<meta name="viewport" content="width=device-width, initial-scale=1.0">




<title>教条示龙场诸生 | Tairan&#39;s Story</title>

<link rel="stylesheet" href="https://tairan.net//css/styles.css">

<link rel="stylesheet" href="https://use.fontawesome.com/releases/v5.2.0/css/all.css" 
integrity="sha384-hWVjflwFxL6sNzntih27bfxkr27PmbbK/iSvJ+a4+0owXq79v+lsFkW54bOGbiDQ" crossorigin="anonymous">
<script src="https://code.jquery.com/jquery-3.3.1.js" integrity="sha256-2Kok7MbOyxpgUVvAk/HJ2jigOSYS2auK4Pfzbm7uH60=" crossorigin="anonymous"></script>


<link rel="stylesheet" href="https://cdnjs.cloudflare.com/ajax/libs/highlight.js/9.12.0/styles/zenburn.min.css" crossorigin="anonymous" />
<script src="https://cdnjs.cloudflare.com/ajax/libs/highlight.js/9.12.0/highlight.min.js" integrity="sha256-/BfiIkHlHoVihZdc6TFuj7MmJ0TWcWsMXkeDFwhi0zw=" crossorigin="anonymous"></script>
<script>hljs.initHighlightingOnLoad();</script>
<script src="https://tairan.net//js/highlight.js"></script>






<div class="container">
    <nav class="navbar level">
      <div class="navbar-brand">
          <a class="nav-item" href="https://tairan.net/"><h1 class="title is-3">Tairan&#39;s Story</h1></a>
      </div>           
      <div class="navbar-menu has-text-centered is-active">
          <div class="navbar-end is-centered">
              
                <a href="https://tairan.net/about.html" rel="me">
                  <span class="icon">
                    <i class="fas fa-info"></i>
                  </span>
                </a>
              
                <a href="https://github.com/tairan" rel="me">
                  <span class="icon">
                    <i class="fab fa-github"></i>
                  </span>
                </a>
              
                <a href="https://www.linkedin.com/in/tairan/" rel="me">
                  <span class="icon">
                    <i class="fab fa-linkedin-in"></i>
                  </span>
                </a>
              
                <a href="https://twitter.com/tairan" rel="me">
                  <span class="icon">
                    <i class="fab fa-twitter"></i>
                  </span>
                </a>
              
           </div>
      </div>
    </nav>
  </div>

<div class="container">
  <h2 class="subtitle is-6">November 24, 2008</h2>
  <h1 class="subtitle is-size-4-mobile is-size-3-desktop">教条示龙场诸生</h1>
  <div class="content">
    <p>(武宗正德元年，王守仁三十七歲，以上書救戴銑等，忤宦官劉謹，廷杖幾死，貶為貴州龍場驛丞。時龍場猶窮荒不文，守仁日與諸生講學不輟，書此教條以為訓示。) 
<blockquote>　　诸生相从于此，甚盛。恐无能为助也，以四事相规，聊以答诸生之意。一曰立志，二曰勤学，三曰改过，四曰责善。其慎听，毋忽！</p>

<p>　　<strong>立志</strong></p>

<p>　　<em><strong>志不立，天下无可成之事。虽百工技艺，未有不本于志者。</strong></em>今学者旷废隳惰，玩岁愒时，而百无所成，皆由于志之未立耳。故立志而圣，则圣矣；立志而贤，则贤矣；志不立，如无舵之舟，无衔之马，漂荡奔逸，终亦何所底乎？昔人所言：“使为善而父母怒之，兄弟怨之，宗族乡党贱恶之，如此而不为善，可也。为善则父母爱之，兄弟悦之，宗族乡党敬信之，何苦而不为善、为君子？使为恶而父母爱之，兄弟悦之，宗族乡党敬信之，如此而为恶，可也。为恶则父母怒之，兄弟怨之，宗族乡党贱恶之，何苦必为恶、为小人？”诸生念此，亦可以知所立志矣。</p>

<p>　　<strong>勤学</strong></p>

<p>　　<em><strong>已立志为君子，自当从事于学。凡学之不勤，必其志之尚未笃也。</strong></em>从吾游者，不以聪慧警捷为高，而以勤确谦抑为上。诸生试观侪辈之中，苟有“虚而为盈，无而为有”讳己之不能，忌人之有善，自矜自是，大言欺人者，使其人资禀虽甚超迈，侪辈之中，有弗疾恶之者乎？有弗鄙贱之者乎？彼固将以欺人，人果遂为所欺，有弗窃笑之者乎？苟有谦默自持，无能自处，笃志力行，勤学好问；称人之善，而咎己之失；从人之长，而明己之短；忠信乐易，表里一致者；使其人资禀虽甚鲁钝，侪辈之中，有弗称慕之者乎？彼固以无能自处，而不求上人，人果遂以彼为无能，有弗敬尚之者乎？诸生观此，亦可以知所从事于学矣！</p>

<p>　　<strong>改过</strong></p>

<p>　　<em><strong>夫过者，自大贤所不免；然不害其卒为大贤者，为其能改也。故不贵于无过，而贵于能改过。</strong></em>诸生自思，平日亦有缺于廉耻忠信之行者乎？亦有薄于孝友之道，陷于狡诈、偷刻之习者乎？诸生殆不至于此。不幸或有之，皆其不知而误蹈，素无师友之讲习规饬也。诸生试内省，万一有近于是者，固亦不可以不痛自悔咎；然亦不当以此自歉，遂馁于改过从善之心。但能一旦脱然洗涤旧染，虽昔为盗寇，今日不害为君子矣！若曰吾昔已如此，今虽改过而从善，人将不信我，且无赎于前过，反怀羞涩疑沮，而甘心于污浊终焉，则吾亦绝望尔矣！</p>

<p>　　<strong>责善</strong></p>

<p>　　<em><strong>“责善，朋友之道；”然须“忠告而善道之”，悉其忠爱，致其婉曲，使彼闻之而可从，绎之而可改，有所感而无所怒，乃为善耳！</strong></em>若先暴白其过恶，痛毁极诋，使无所容，彼将发其愧耻愤恨之心；虽欲降以相从，而势有所不能。是激之而使为恶矣！故凡讦人之短，攻发人之阴私，以沽直者，皆不可以言责善。虽然，我以是而施于人，不可也；人以是而加诸我，凡攻我之失者，皆我师也，安可以不乐受而心感之乎？某于道未有所得，其学卤莽耳。谬为诸生相从于此．每终夜以思，恶且未免，况于过乎？人谓“事师无犯无隐”，而遂谓师无可谏，非也。谏师之道，直不至于犯，而婉不至于隐耳。使吾而是也，因得以明其是；吾而非也，因得以去其非。盖教学相长也。诸生责善，当自吾始。</blockquote></p>

  </div>
</div>
<div class="container has-text-centered">
    
</div>

<div class="container has-text-centered">
  
    <div id="disqus_thread"></div>
    <script type="text/javascript">
      (function() {
          
          
          if (window.location.hostname == "localhost")
              return;
      
          var dsq = document.createElement('script'); dsq.type = 'text/javascript'; dsq.async = true;
          var disqus_shortname = 'tairan';
          dsq.src = '//' + disqus_shortname + '.disqus.com/embed.js';
          (document.getElementsByTagName('head')[0] || document.getElementsByTagName('body')[0]).appendChild(dsq);
      })();
    </script>
    <noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
    <a href="http://disqus.com/" class="dsq-brlink">comments powered by <span class="logo-disqus">Disqus</span></a>
  
</div>
<section class="section">
  <div class="container has-text-centered">
    <p>&copy; Copyright 2019 Tairan Wang</p>
  </div>
</section>


<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'UA-5226610-2', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>



